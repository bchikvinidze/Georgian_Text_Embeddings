# Text Embeddings ქართული ენისთვის

### მოკლე აღწერა
ამ დავალების მიზანია კონსტრასტული fine-tuning გაუკეთოთ არსებულ მრავალენოვან Text Embedding მოდელს (https://huggingface.co/intfloat/multilingual-e5-small), რაც, თავის მხრივ, გულისხმობს საჭირო მონაცემების მოგროვებას/შექმნას, ანალიზს, კონსტრასტული სწავლების იმპლემენტაციას და საბოლოო მოდელის ევალუაციას.
Პროექტის წარმატებით შესრულება მეტყველებს იმაზე, რომ სტუდენტს ესმის თანამედროვე NLP-ისა და მანქანური სწავლების ფუნდამენტური საკითხები და შეუძლია დამოუკიდებლად მუშაობა (კოდის წერა, ნაშრომის რეპორტის სახით შეჯამება, პრეზენტაცია) და რთული პრობლემების გადაჭრა.

პროექტის ჩაბარების დედლაინია 21 ივლისი. ეფიქსის დედლაინი იქნება აგვისტოს ბოლოს (ზუსტ თარიღს მოგვიანებით გაგაგებინებთ). პრეზენტაცია დაინიშნება დედლაინიდან დაახლოებით 1 კვირის შემდეგ.
### ამოცანის აღწერა:  
პროექტის ფარგლებში მოგიწევთ უკვე არსებული Text Embedding მოდელის გაუმჯობესება ქართული ენისთვის. უფრო კონკრეტულად, მოგიწევთ კონსტრასტული სწავლების დახმარებით მოდელს ასწავლოთ სხვადასხვა ტიპის ტექსტის ერთმანეთთან დაკავშირება. 
ამ პროექტისთვის რელევანტურია მერვე ლექცია Text Embedding-ებზე. აქვე რამდენიმე ვიდეო რაც დაგეხმარებათ (ჩვენი ლექციაც ამის მიხედვით იყო მომზადებული):
https://youtu.be/qmN1fJ7Fdmo?si=iLSRozuhf6dfdWj6
https://youtu.be/0RV-q0--NLs?si=o4GqYsBw_oupOOQ0
https://youtu.be/XHY-3FzaLGc?si=jqCOo13Oz0i_UmrO

### პროექტი დაყოფილია შემდეგ ქვეამოცანებად:
#### მონაცემების შეგროვება 
ამ ნაწილში თქვენი მიზანია სემანტიკურად დაკავშირებული ტექსტის წყვილები შეაგროვოთ და დაამუშავოთ. რაც მეტი და მრავალფეროვანი წყვილის შეგროვებას შეძლებთ, მით უკეთესი იქნება მოდელისთვის. ამ ნაწილის მიზანია მოდელს ვასწავლოთ სხვადასხვა მხრივ დაკავშირებულ ტექსტებს შორის ურთიერთობის სწავლა. აქვე ჩამოვწერ რამდენიმე იდეას, თუ როგორ შეგიძლიათ სემანტიკურად დაკავშირებული ტექსტის წყვილების შეგროვება:
სტატიის სათაური - სტატიის მთავარი ნაწილი
ვიკიპედიის სექცია - შესაბამისი პარაგრაფი
კითხვა - პასუხი
რაიმე ტექსტი - მისი შემოკლებული/შეჯამებული ვერსია
უკვე არსებული ინგლისურენოვანი pair dataset-ების გადათარგმნა

#### კონსტრასტული სწავლება 
კონსტრასტული სწავლების დროს მოდელს ვაჩვენებთ დადებით (კითხვა - სწორი პასუხი) და უარყოფით (კითხვა - არასწორი პასუხი) ტექსტის წყვილებს და ამ ორს შორის განსხვავების დაჭერით ვასწავლით ენის აღქმას.
კონსტრასტული სწავლების ბევრი მიდგომა არსებობს. თქვენი მიზანია რომელიმე აირჩიოთ (Contrastive Loss, Triplet Loss, InfoNCE, etc.), დააიმპლემენტიროთ და მისი გამოყენებით გაწვრთნათ მოდელი. გაითვალისწინეთ, რომ არ გაქვთ sentence-transformers ბიბლიოთეკის გამოყენების უფლება და მოგიწევთ კონტრასტული სწავლების თქვენით იმპლემენტირება. 
ევალუაცია
#### მოდელის ევალუაცია
ამ ნაწილში მოგიწევთ არსებული ბენჩმარკების (MTEB) გამოყენება და ასევე კარგი იქნება თუ თქვენითაც შეადგენთ მსგავსი ტიპის ამოცანებს, რაც მოდელის ევალუაციაში დაგეხმარებათ. 

### ატვირთვის ინსტრუქცია
სამუშაო კოდები და რეპორტი უნდა იყოს თვენი მეილის პრეფიქსის მქონე ზიპ ფაილში მოთავსებული. საუკეთსო მოდელის წონები, სატრენინგო და ევალუაციის მონაცემები უნდა იყოს huggingface hub-ზე ატვირთული და ლინკები რეპორტში დართული. 

### შეფასების კრიტერიუმები 
ფინალური პროექტის შეფასება სამ კატეგორიად იყოფა:
ტექნიკური შესრულება (60%):
ამ ნაწილში მოიაზრება მონაცემების შეგროვებიდან მოდელის ევალუაციამდე მთლიანი სამუშაო პროცესი.
მონაცემების შეგროვება (20%) - მონაცემების  შეგროვება, წყვილების ან ტრიპლეტების არჩევა (კონტრასტიული loss ფუნქციის მიხედვით, რომელსაც ჩათვლით სწორად თქვენი მონაცემებისთვის) და საბოლოოდ ამ წყვილების (ტრიპლეტების) ხარისხის ანალიზი.
მოდელის გადაწვრთნა (30%) - მოდელის საწვრთნელი კოდის დაწერა, ლოგირების სისტემის გამართვა, 
ევალუაცი (10%) - ევალუაციის სეტის შედგენა და შესაბამისი მეტრიკების ამორჩევა
შენიშვნა: მნიშვნელოვანია რომ სორს ფაილები და იუპიტერის ნოუთბუქები იყოს სუფთა და  სათანადოდ დოკუმენტრიებული.
რეპორტი (30%)
რეპორტი უნდა შეიცავდეს ტექნიკური ნაწილის ყველა კომპონენტში მიღებული გადაწყვეტილებების დასაბუთებას. მათ შორის მნიშვნელოვანია ჩანდეს 1) რატომ აირჩიეთ შესაბამისის loss ფუნქცია, 2) როგორ წარიმართა ტრენინგი (სასურველია თავისი გრაფებით იყოს წარმოდგენილი ეს კომპონენტი), 3) ევალუაციის ამოცანები რის მიხედვით აარჩიეთ და რა შედეგი დადო მოდელმა.
პროექტის წარდგენა (10%)
საბოლოო პრეზენტაცია უნდა წარმოადგენდეს 5-10 წუთიან შეჯამებას რეპორტის მთავარი კომპონენტების.